\id 3JN - Miniafia N.T.; Stanley Oyabua; Josiah; David and Fran Wakefield; 29-Jul-2010 (web edition -2012 bd) 
\h 3 John 
\toc1 3 John 
\toc2 3 John 
\toc3 3Jn 
\mt1 3 John 
\imt1 Roube’aten Ana Tur 
\ip John ana fef baitounin Kirisiyan hai bonawiyenayah isah kirum saise taituwah tur gewasin hibai hitit tafaram ta ta wanawanan tur gewasin hifafaram i hitibaisih isan. Naatu iti fef i bonawiyenayan orot wabin Gaius isan kirum. Anayabin Gaius i Kirisiyan moumurih na’in tur hifaram hiremor bibaisih naatu koufair bitih. 
\iot Fef wanawanan tur iti na’atube hi’asgidigid 
\io1 Merarayow (1-4) 
\io1 Gaius ana merarayow (5-8) 
\io1 Diotefes hikusair (9-10) 
\io1 Demeirus Hikusair (11-12) 
\io1 Tur Yomanin (13-15) 
\c 1  
\p
\v 1  \x + \xo 1.1  \xt Act 19.29; Rom 16.23\x*Iti fef i ayu John, ekaleisia hai nabatanenayan Gaius isa akikirum. Taiu isa i turobe abiyabow. 
\v 2 Are au ofonah, isa ayoyoyoban saise sawar etei kwasisinaf boro hinanunuw gewas, ayub kwakaif gewas kwama’am hina hitenya’u asoso’ob na’atube, biya auman kwanakaif gewas kwanama. 
\v 3  \x + \xo 1.3  \xt 2Jn 4\x*Kwa turobe kwabukikin kwama’ama isan naatu mar etei turobe ana yawasamaim kwabowabow auman. Taituwat nati’ine hina hitit au tur hio’owen ana veya ai yasisir gagamin maiyow. 
\v 4 Natunatu turobe ana yawasamaim kwama’am isan hio anowar abiyasisir. I men sawar afa isah abiyasisir na’atube’emih, iti tur anonowar i ai yasisir gagamin maiyow. 
\s1 Gaius Hibora’ara’ah 
\p
\v 5 Taiu, o i bowabow gewasin maiyow taituwa isah kubowabow, basit taituwa afa i menah tatabirih, baise o kubibaisih. 
\v 6  \x + \xo 1.6  \xt Tit 3.13\x*O a yabow nati’imaim sabuw isah mi’itube kubiyabow isan iti ekalesia wanawanahimaim teo’orerereb. Imih abifefeyan nanawan sabuw hai remoramaim hai yababan abisa’awat ana efamaim inibaisih saise God niyasisir. 
\v 7  \x + \xo 1.7  \xt 1Cor 9.11-12\x*Ata Regah Keriso wabinamaim hitit hin tebowabow, naatu Eteni Sabuw biyahine baibais men ta tebaib. 
\v 8 Imih it Kirisiyan sabuw iti oro’orot tanibaisih saise turobe isan it bairi tanita’imon tanabow. 
\s1 Diotefes Naatu Demetrius 
\p
\v 9 Ayu iti bowabow isan i fef kabumin marasika ekalesia sabuw isah akirum, baise Diotefes bai’ukwarin isan ana yababan ebaib imih aki ai fair etei bai haw yare. 
\v 10 Ayu ananan ana veya, sawar abisa sisinaf etei boro ana bow bebeyah ana ya. Naatu sawar kakafih maiyow aki isai eo yanuw bifufuwen auman boro anaorereb. Men nati akisin baise Kirisiyan sabuw afa tibinanawan auman boro men hai merar nay nabuwih, naatu sabuw afa nanawan buwihimih tekokok eo’otanih, naatu tafaroromaim ebobotaitih. 
\v 11  \x + \xo 1.11  \xt 1Jn 3.6-10\x*Au of abisa kakafin men iniu’ur, baise abisa gewasin i iniu’ur, orot yait sawar gewasin esisinaf i God Natun, baise orot yait sawar kakafin esisinaf God men su’ub. 
\v 12 Sabuw moumurih na’in tur gewasih maiyow Demetrius isan teo. Naatu ana bai’obaiyenamaim i tur sabuw ebi’obaiyih, naatu aki auman ana bowabow gewasin ebowabow isan ao’ofokafok. Naatu kwanaso’ob aki isan abisa ao’orereb i turobe. 
\s1 Yomanin Ana Merarayow 
\p
\v 13  \x + \xo 1.13  \xt 2Jn 12\x*Ayu au kok i boro tur moumurih maiyow ata kirum kwa isa, baise men akokok fefemaim ana kirum. 
\v 14 Anotanot boro’omo boro anan ayumat ana’itin naatu bairit tanama tanidudur gaigiwas. 
\p
\v 15 Tufuw isa nama. A ofonah iti’imaim bairi ama’am a merar tiyiy, ta’ita’imon hai tur ina’owen hai merar ayiy. 