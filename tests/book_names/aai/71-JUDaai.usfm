\id JUD - Miniafia NT; Stanley Oyabua; Josiah; David and Fran Wakefield; 29-Jul-2010 (web edition -2012 bd) 
\h Jude 
\toc1 Jude 
\toc2 Jude 
\toc3 Jud 
\mt1 Jude 
\imt1 Roube’aten Ana Tur 
\ip Jude ana fef kikirum i sabuw baitumatumayah hirarouw baise baifuwenamaim bai’obaiyen kakafih hibow hitit ekaleisia hibi’obaiyih isan ebimatnuwih. Iti fef kabumin kikirum ana itinin i Peter ana fef bairou’abin sawar abisa’awat eo kikirum na’atube tur ta’imon eo kirum. Jude i kok ana baiyabayah hina’itin koufair hinab naatu baitumatum ana baiyow hiniyow gewas. 
\iot Fef wanawanan tur iti na’atube hi’asgidigid 
\io1 Roube’aten ana tur (1-2) 
\io1 Bai’obaiyenayah kakafih umahine baitumatum was fafarin isan (3-16) 
\io1 Mata Toniwa’an Baitumatum Kwanabukikin. (17-23) 
\io1 Yomanin ana yoyoban (24-25) 
\c 1  
\p
\v 1  \x + \xo 1.1  \xt Mat 13.55\x*Ayu Jude i James airi atufuw, baise Jesu Keriso isan abi’akir. Kwa iyab Tamat God iyabuwi e’afi ana yabowamaim kwama’am naatu Jesu Keriso ana tafafaramaim kwama’am etei isa a fef akikirum. 
\v 2 Kabeber, tufuw, naatu yabow kwa wanawanamaim wanatowan na’in nasuwa nare. 
\s1 Bowabow Kakafin Naatu Sabuw Koutabitabirayah 
\p
\v 3 Are au ofonah, ayu asinaftobon yawas boubun tafafaram isan atakirum, baise nati efanin ayu dogorou wanawanan i kokok kwanekwan mi’itube akikirum ana’ototofari, saise God mar maumurih efanin mar ta’imon ana sabuw baitumatum bitih, nati baitumatum i kwanafair kwanawasfafar gewas kwanama. 
\v 4  \x + \xo 1.4  \xt Gal 2.4; 2Pet 2.1\x*Anayabin sabuw afa God ana ef ufunane tenan i wa’iwa’iramaim hina wanawanat hirun, bai’obaiyen hibotabir te’o, “God i manaw kabeber wairafin imih karam boro tanisesebar kwanekwan, naatu Regah Jesu Keriso ata Bonawiyenayan ta’imon teyayaub.” Iti sabuw i marasika Buk Atamaninamaim isah hi’oka inu’in baimakiy boro hinab. 
\v 5  \x + \xo 1.5  \xt Exo 12.51; Num 14.29-30\x*Iti sawar etei isah i kwaso’ob, baise akokok nuhi anakusib maiye, Regah ana sabuw Egyptane nawiyih hitit, baise nati ufunamaim sabuw iyab men hibitumatum etei gurusih himorob. 
\v 6  \x + \xo 1.6  \xt 2Pet 2.4\x*Naatu tounamatar iyab hibi’ukwarin hai fair men hikakafiy, baise hai efan nowah anababatun hikwahir hire fatum wanatowan inu’inuwinamaim God fatumih gugumin wanawanan ya hima Baibatebat Ana Veya gagamin tekakaif. 
\v 7  \x + \xo 1.7  \xt Gen 19.1-25; 2Pet 2.6, 10\x*Ef nati ta’imon Sodom Gomorah sabuw naatu bar merar nati sisibinamaim hima’am hai yawas etei baisesebar kwanekwan hitin. Orot taiyuwih naatu baibin taiyuwih hibisesebar kwanekwan isan God wairaf wanatowan iyafar re nati bar merar sabuw etei e’arahih himorob. Naatu nati sawar etei i sabuw bowabow kakafin wairafih hai baimatnuwen. 
\p
\v 8 Ef nati ta’imon sabuw mim kwanekwaneyah hai baifuwenamaim biyah hibokarit, God ana aiwob hikwahir, naatu Auyom mar ana sabuw hi’uwih higigimih. 
\v 9  \x + \xo 1.9  \xt Dan 10.13, 21; 12.1; Zec 3.2; 2Pet 2.11; Rev 12.7\x*Baise tounamatar hai ukwarin Michael, Demon mowan hairi Moses biyan isan higamigam ana maramaim, i men taiyuwin ana fair tafanamaim bat awan fokar demon mowan iu kwanikwaniy baise eo, “Regah boro nakwarar narumutufuri.” 
\v 10  \x + \xo 1.10  \xt 2Pet 2.12\x*Iti sabuw tur naniyah men hiso’ob, baise asir hio tibigigim kwanekwan, naatu sawar afa naniyah i hiso’ob baise haru forobe tisisinaf kwanekwan, imih nati sawaramaim boro nagurusih. 
\p
\v 11  \x + \xo 1.11  \xt Gen 4.7-8; Num 16.1-35; 2Pet 2.15; 1Jn 3.12\x*Baimakiy boro kakafin anababatun hinab, Cain sisinafumaim ana ef hi’ufunun tenan, naatu kabay isan yah rab. Balam sawar kakafih sisinafube tisisinaf, naatu Korah ana konakon wanawanan hirun higugurusibe boro nagurusih. 
\p
\v 12  \x + \xo 1.12  \xt 2Pet 2.13, 17\x*Iti sabuw aurih biya’ohow aurih biya’ohow en naatu bir kakaf en, farumayah na’atube a kau’ay wanawanan hirun a’aa atom ana yasisir i teo’of nowah, sakuk aurin toun en ebabin enan na’atube. Naatu maur ana veya ai baiwa’e tekerer tebatabat tiu’uyarir na’atube, 
\v 13 taiyuwih hai biya’ohow ana itinin tor yan yabat erab fus ekubar rougoy erarouw na’atube. Naatu daman hai efan hisa’ir tibibib kwanekwan na’atube, baise nahimaim i gugumin kakafin God isah ya’asair wanatowan inu’in. 
\p
\v 14  \x + \xo 1.14  \xt Gen 5.18, 21-24\x*Naatu Adam ana rara’ane hitutufuw renan Enoch i Adam ana’agir bai \it seven\it* tufuw, i sabuw isah eobaimanih eo, “Kwa’itin, Regah ana sabuw kakafiyih maumurih na’in ai rourin na’atube bairi hitit tenan. 
\v 15 Sabuw etei baibatiyih isan, naatu sabuw iyab God ana ef hisa’ir kakafin tisisinaf kousirih isan, naatu sabuw bowabow kakafih sinafuyah God ana ef hisa’ir tur kakafih hio hibigigim isah.” 
\v 16 Iti sabuw i gamin okwanekwaneyah naatu bai’ubabarenayah, taiyuwih hai yawas kakafih tibi’ufunun. Naatu taiyuwih isah teo’o ra’ara’at, sabuw afa isah awah heaharewan saise i hai ma gewas isan. 
\s1 Baimatnuwen Ana Tur 
\p
\v 17 Baise au ofonah, abisa ata Regah Jesu Keriso ana kob abarayah marasika hio kwananowar i kwananuh. 
\v 18  \x + \xo 1.18  \xt 2Pet 3.3\x*Iti na’atube a tur hi’owen hio, “Mar yomanin ana veya, sabuw iyab God ana ef hisa’ir hai naniyan kakafinamaim ebobonawiyih boro hinatit hinao hini’ibi.” 
\v 19 Iti sabuw i kausesebayah, hai kok gagamin i tafaram ana yawas kakafih hinasinaf, aurih Anun Kakafiyin en. 
\p
\v 20  \x + \xo 1.20  \xt Col 2.7\x*Baise kwa, au ofonah, baitumatum kakafiyinamaim nawowabi kwanara’at, naatu Anun Kakafiyinamaim kwanayoyoban. 
\v 21 God ana yabow wanawananamaim natafafari kwanama ata Regah Jesu Keriso kwanakaif. I ana kabeberamaim boro yawas wanatowan nit. 
\v 22 Sabuw iyab hai baitumatum ekwakwaris kwana kabibirih baibais kwanitih. 
\p
\v 23  \x + \xo 1.23  \xt Zec 3.2; Rev 3.4\x*Sabuw afa wairaf wan teyey saisewat wairaf wanane kwanarowen sukwarabih kwaniyawasih. Naatu kwanabir kwanakakaf auman sabuw afa kwaniwanbabanih, baise hai faifuw hi’usi’us karitanin auman men kwana’us. 
\s1 Bora’ara’aten Ana Yoyoban 
\p
\v 24 Imih God ta’imon ata Baiyawasenayan tanabora’ara’ah. I karam kwa boro natafafari a boro men narusukun, naatu a aubar en nabuwi ereyasisir kwanan bonamanamarin gewasin nanamaim kwanatit, 
\v 25  \x + \xo 1.25  \xt Rom 16.27; 2Pet 3.18\x*Ata Regah Jesu Keriso’one God isan tanaorereb, marakaw, bonamanamarin, fair, onowaten marasika na boun naatu mar etei nama wanatowan, wanatowan. \it Amen.\it* 